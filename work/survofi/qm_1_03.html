<!DOCTYPE HTML PUBLIC "-//W3C//DTD HTML 4.01 Transitional//EN"
        "http://www.w3.org/TR/html4/loose.dtd">
<HTML>
     <!--
         Created by using the PRINT operation of SURVO MM 
          For more information, see http://www.survo.fi/  
         -->
<HEAD>
<META HTTP-EQUIV="Content-Type" CONTENT="text/html; charset=iso-8859-1">
<META NAME="Generator" CONTENT="SURVO MM">
<TITLE>SURVO&nbsp;MM&nbsp;Help&nbsp;System&nbsp;(web&nbsp;edition)</TITLE>
<LINK REL="stylesheet" HREF="q.css" TYPE="text/css">
<META NAME="Description" CONTENT="SURVO&nbsp;MM&nbsp;Help&nbsp;System&nbsp;(web&nbsp;edition)">
<META NAME="Classification" CONTENT="help system">
<META NAME="Keywords" CONTENT="Survo, help, hypertext">
</HEAD>
<BODY>
<H1><IMG SRC="../survologo1.gif" WIDTH="200" HEIGHT="82" ALT="SURVO&nbsp;MM">&nbsp;<A HREF="mainmenu.html">Help&nbsp;System&nbsp;(web&nbsp;edition)</A></H1>
<P><PRE CLASS="HelpText">Hiiren avulla voidaan kehittää Survossa aivan uudenlaisia työnhallintatapoja,
jotka vastaavat mm. tyypillisten Windows-ohjelmien alasvedettäviä valikkoja.

SURVO MM -ikkunan alalaitaan on mahdollista asetella "pehmonappeja",
joiden määräämät toiminnat aktivoidaan hiirellä. Ko. toiminnat vastaavat
mm. jonkin määrätyn tekstin kirjoitusta tai komennon aktivointia. Koska
aktivoitavat komennot voivat olla sukrokomentoja, pehmonapeille
saatetaan määritellä kaikkia mahdollisia tehtäviä, mitä perinteisesti
Survossa suoritetaan toimituskenttään kirjoitetuilla komennoilla ja
komentokaavioilla.

Niinpä pehmonapistojen avulla on luotu uudentyyppinen keskustelunomainen
käyttöliittymä, mikä helpottaa aloittelevien käyttäjien tutustumista Survoon.
Tätä pehmeämpää käyttötapaa ei tulla ulottamaan vaativimpiin käyttömuotoihin.
Vain mm. tavallisimpien tilastollisten analyysien suoritustapaa pyritään näin
helpottamaan. Tästä on esimerkkeinä olemassa jo mm. lineaarinen
regressioanalyysi (LINREG) ja faktorianalyysi (FACTA). Tätä kautta käyttäjän
tulisi pian päästä selville Survolle ominaisista toimintatavoista.

Pehmonappeja voi olla SURVO MM -ikkunan alalaidalla useissa riveissä.
Kun jotain niistä osoitetaan hiirellä, kaikkein alimmalle riville
ilmestyy silmänräpäyksessä kuvaus ko. napin tehtävästä. Näpäyttämällä
nappia tehtävä suoritetaan. Pehmonapin painallus voi johtaa myös siihen,
että pehmonapit kokonaan tai osittain korvautuvat uusilla. Tämä tapahtuu
piilotetusti sukrolla, joka aktivoi pehmonappien näkyvyyttä hallitsevan
uuden SOFTKEYS-komennon. Näin voidaan rakentaa hierarkisia
pehmonappivalikkoja.

Tyypillisissä Windows-ohjelmissa kaikki hiirellä osoitettavat painikkeet
ja valikot ovat pysyvästi määriteltyjä eikä käyttäjä pääse niitä
lisäämään eikä muuttamaan. SURVO MM:ssä kaikki pehmonapit ovat käyttäjän
itse vapaasti määriteltävissä. Nappien toiminnat kuvataan helposti hyvin
survomaisin keinoin käyttäjän valitsemissa levylle talletetuissa
toimituskentissä. Kätevät käyttäjät oppivat hyvin nopeasti tekemään itse
pehmonapistoja omiin sovelluksiinsa.

Omaksutun tekniikan laajoja mahdollisuuksia kuvannee sekin, että
SURVO MM:n pehmoilu on vietävissä (pehmonapeista koostuvien
virtuaalinäppäimistöjen avulla) jopa niin pitkälle, ettei tavallista
näppäimistöä lainkaan tarvita! Tällöin kuitenkin ainakin tekstin
kirjoittaminen lienee tarpeettoman kömpelöä eli otettakoon tämä vain
periaatteellisena huomautuksena. Hiiri korvatkoon näppäimistön vain
silloin kun se parhaalta tuntuu.

Kannattaa tutustua hiirellä hipaisemalla näkyvillä oleviin pehmonappeihin.
Esim. toimituskenttää voi vierittää kätevästi eri suuntiin (nappiyhdistelmä
UDLR) valitsemalla suunnan ja näpäyttämällä hiirellä. Jos hiiren vasenta
painiketta pitää jatkuvasti alhaalla ja liikuttaa hiirtä, saa aikaan
jatkuvan vierityksen, jonka nopeutta voi säädellä liikettä hidastamalla
tai nopeuttamalla.
Huom. myös toimituskentän yläpuolella olevasta otsikkorivistä saa hiirellä
poimituksi tarkempia selityksiä.

  <A HREF="qm_1_01.html">M = Lisää tietoja SURVO MM:n erityispiirteistä</A> 
</PRE></P><HR>
<DIV CLASS="Details"><SMALL>More information on Survo from <A HREF="http://www.survo.fi/">www.survo.fi</A></SMALL><BR><SMALL>Copyright &copy; Survo Systems 2001-2012.<BR><A HREF="mailto:webmaster'at'survo.fi">webmaster'at'survo.fi</A></SMALL></DIV>
</BODY>
</HTML>
